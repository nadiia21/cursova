За легендою, колись у сиву прадавнину у Хусті в замку жили князь, княгиня та їхня красуня-донька Руся. На околиці міста проводив життя гончар Іванко. На день Русиного повноліття до замку прийшло багато сановитих візитерів та городян з дорогими гостинцями. Іванкові кортіло теж зробити подарунок — це була дивна ваза, на якій, наче живі, мерехтіли квіти граціозного білого нарциса. У цю мить Іванко та Руся закохались одне в одного. Після того вони стали крадькома зустрічатися у мальовничій долині. Та одного разу князь коли довідався, то так ошаленів, що схопив Іванкову вазу і жбурнув з княжої гори. Ваза розбилася об скелину та розсипалась по долині дрібним дощем. Коли зійшло сонце, то всі навкруги побачили, що придолинок вкритий біло-зеленим нарцисовим килимом. І від тоді нарциси символізують вічну любов і вірність, яку дівчина відчувала до свого коханого, і перетворюються на квіти, що вічно ростуть у долині.


Поблизу села Кіреші (п’ять кілометрів на північ від міста Хуст) знаходиться найбільш популярна туристична атракція Хустського району – Долина нарцисів. Від храму Петра і Павла в с. Кіреші прогулянковий маршрут до долини становить 1,5 км.

Не варто рвати квіти, або топтати ногами. Пам’ятайте, що другого такого місця в світі не існує. За одну зірвану, або зіпсовану квітку вас оштрафують на 15$.

Вхід на поле платний:
для дорослих, пенсіонерів – 30 грн.,
студентів – 25 грн.,
школярів – 20 грн.


1. Долина нарцисів – це унікальний природний об'єкт, на території якого під охороною перебувають 498 видів рослин, 16 видів орхідей, 24 види метеликів і 104 види птахів.
2. Поблизу долини функціонує "Музей нарцису", який дбайливо зберігає інформацію про флору і фауну Долини нарцисів.
3. Долина нарцисів є унікальним об’єктом, це найбільший за площею осередок цвітіння нарцису вузьколистого на території Східної Європи.


4. Долина нарцисів входить до міжнародної мережі біосферних резерватів ЮНЕСКО.
5. Долина нарцисів у Закарпатті з’явилась у льодовиковий період. Вчені вважають, що величезний шмат землі разом з унікальними рослинами сповз із гір.
6. Спочатку площа долини нарцисів була більшою. Після того, як на території долини почали здійснювати господарську діяльність, площа цвітіння унікальних нарцисів істотно зменшилася, бо місця було менше.
7. Через зменшення площі цвітіння нарцисів, цю квітку було занесено до Червоної книги України, а Долину нарцисів було передано в управління Карпатському біосферному заповіднику.


«Долина нарцисів на Закарпатті – це яскравий зразок симбіозу людини і природи. Адже з давніх давен щороку люди доглядають цю місцину: викошують траву, вирубують верболози, облагороджують територію.

Щоб дізнатись про неї більше обирай вкладку, яка тебе зацікавила ->