Легенда каже, що колись у селі Пилипець жила дівчина Марійка. Вона була із заможної сім’ї та її батьки були проти того, щоб дівчина закохувалася у хлопців із бідних сімей. Проте, сталося саме так. Марійка закохалася у Івана, який був звичайним парубком із бідної сім’ї. Родина дівчини дізналась про це і забороняла їм зустрічатися, але Марійка не зважала на це і таємно бачилася з Іваном на горі Високий Верх, де зараз бере свій початок водоспад Шипіт. Пізніше мати Марійки дізналась про це і тоді прийшла на місце їх зустрічі та почала сипати прокльони.Через це почалася злива з громом і потоки, що сходили з гір, забрали молоду пару у прірву. На тому місці і виник водоспад Шипіт. Після того мати постійно приходила на це місце і одного разу почула голос доньки, яка шепотіла слова кохання Івану. Так і виникла назва Шипіт. 
Також є версія, що найменування водоспаду походить від слова «шепіт», бо звук спадаючої води нагадує шепотіння.


Біля підніжжя гори Гемби, серед північних схилів полонини Боржави, сховався величний водоспад Шипіт (або Шипот) – найповноводніший в Українських Карпатах. Коли їдете на авто треба звернути з траси у Пилипці і проїхати селом близько 6 кілометрів на захід, а автобусом можна з Воловця (де є залізнична станція) в напрямку Міжгір’я зупиняються на автостанції «Воловець-2», на вулиці Карпатській. Якщо далі збираєтесь іти пішки, попросіть водія зупинити у Подобовці. Звідти шлях до водоспаду пролягає через гірку, але дорога коротша, ніж із центру Пилипця.

Верхньої межі ціни не існує. За прохід до водоспаду добродушний охоронець вимагатиме з вас аж 7 грн, що в нинішніх умовах дешевше, ніж даром.


1. Висота водоспаду 14 метрів.
2. В Карпатах є три водоспада з назвою Шипіт. Але найпопулярніший знаходиться біля селища Пилипець.
3. Водоспад народжується з підземного джерела, що має назву “морське око”.
4. Коли водоспад повноводний, то його шум чути за декілька сотень метрів.
5. Кількість каскадів різної висоти – 5.
6. Відстань до найближчого швидкісного бугельного підйомника – 300 метрів (працює цілий рік).


7. Біля водоспаду Шипіт розгортаються події роману відомого українського письменника Любка Дереша  «Трохи пітьми».
8. Із 1993 року, з ініціативи ужгородських хіпі, на галявині над водоспадом щороку відбувається фестиваль субкультур «Шипот».
9. Найбільше туристів тут під час святкування свята Івана Купала з 6 на 7 липня.
10. Взимку води потоку не замерзають повністю, завдяки чому очам постає дивовижне видовище, коли кришталевий потік води зривається зі скелі.
11. Збоку є підйом, завдяки якому можа піднятись на вершину водоспаду.


Водоспад Шипіт знаходиться в одному з найбільш мальовничих районів Закарпаття – недалеко від села Пилипець. Він вражає своєю величчю, могутністю і містичною красою.

Щоб дізнатись про нього більше обирай вкладку, яка тебе зацікавила ->