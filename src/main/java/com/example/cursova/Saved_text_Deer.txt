Історія заснування оленячої ферми датується 1980-ми роками й бере свій початок з далеких земель Приморського краю — території, що є історичною батьківщиною плямистих оленів. Завезли струнконогих красенів до Закарпаття, а точніше — в селище Іза, у спеціально облаштованому фургоні, тоді їх нараховувалось близько 30 осіб. На сьогоднішній день оленяча ферма в місті Хуст налічує зо дві сотні рогатих. Завозили їх з метою отримання лікарських препаратів, активна речовина яких видобувається з ріг парнокопитних. Мова йде про лікарську речовину пантокрин. Застосовується вона в препаратах, що широко використовуються у періоди перевтоми, астенічних станів, анемії, при зниженні імунітету, низькому артеріальному тиску, гіпотонії. Загальнотонізуючі властивості препарату користувались чималим попитом й збагачували ферму з року в рік. Згодом оленяча ферма була на порозі закриття, та все ж цього не сталось. У 2003 році господарство викупив приватний підприємець, який подарував йому нове життя.


Ферма знаходиться між селами Іза та Липча Хустського району Закарпаття, недалеко від Хуста. Дістатися можна поїздом, автобусом чи власним автомобілем до районного центру міста Хуст, звідти через село Іза в сторону Міжгір’я близько 8 кілометрів, ферма знаходиться не доїжджаючи села Липча, з правої сторони дороги, там є вказівник. На оленячій фермі діють також декілька правил, основним є те, що годувати рогатих можна тільки спеціальними сухарями, які ви можете придбати на території господарства.

Час для відвідування оленячої форми: понеділок – субота із 9:00 до 18:00, неділя - вихідний.
Вхід - 30 грн дорослі, 20 грн діти, корм - 10 грн.


1. На території ферми є п’ять озер, то ж коли спека, у літній період, олені занурюються по шию у воду.
2. Морози оленям не страшні, це північні тварини, сплять просто в снігу.
3. Історична батьківщина оленів  – далека Маньчжурія.
4. На фермі олені не мають природних хижаків, тому живуть 17-18 років, тоді як у дикій природі тільки 12.
5. Ферма оленів у селі Іза, входить до переліку унікальних ферм Закарпаття.


6. Чи б’ються олені між собою? Так, але лише у період гону – восени. Сильніший самець може мати у своєму гаремі п’ять, а то й десять – двадцять самок. Слабак же лишається сам. Все просто – природній відбір.
7. Не рекомендують давати оленям їжу, принесену з собою (цукерки, чіпси і тд.).
8. Плямисті олені є дуже розумними створіннями. Якщо на вулиці не тепло, то вони знають що біля воріт фермерства можна зібратись, погрітись та поїсти смачного сіна.
9. На вигляд миролюбні, але насправді вони не люблять аби їх лащили, чіпали за шию чи просто гладили.


Одним із найвідоміших туристичних об’єктів Закарпаття є єдина в Україні ферма плямистих оленів. Рідкісні олені з’явились на фермі ще у радянські часи – 1987 року.  А на сьогодні ферма налічує більше 300 оленів, які живуть на 57 гектарах пасовища, лісу і 5 штучних ставків.

Щоб дізнатись про неї більше обирай вкладку, яка тебе зацікавила ->